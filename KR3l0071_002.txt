# -*- mode: mandoku-view; -*-
#+TITLE: 步里客談
#+DATE: 2015-08-24 23:39:27.335123
#+PROPERTY: ID KR3l0071
#+PROPERTY: BASEEDITION WYG    
#+PROPERTY: JUAN 卷下
<pb:KR3l0071_WYG_002-1a>¶
欽定四庫全書¶
　歩里客談卷下　　　　　宋　陳長方　撰¶
盡心一篇真法言也此孟子晩年言語比之公孫丑等¶
篇無復剛烈之氣¶
伯夷歌云神農虞夏忽然没兮我安適歸矣陳古刺今¶
用意涵蓄此太史公文筆非伯夷意也¶
韓師徳曰史記書韓信之語曰吾悔不用蒯通之計乃¶
為兒女子所詐兒女子指蕭何吕雉也班固畧其語曰¶
<pb:KR3l0071_WYG_002-1b>¶
悔不用蒯通之言死於兒女手殊失本指水上軍鬭入¶
班固刪去亦非也¶
司馬遷作武帝紀實録方士神仙事無一字譏刺使讀¶
者不覺思其事則武帝之愚甚也(案此條載説/郛本今増入)¶
漢武亦善用人末年用金霍及東方朔枚臯司馬相如¶
之徒處之皆得其地但中年宰相皆不擇人¶
太史公有俠氣故於趙奢穰苴儀秦刺客等作傳更得¶
手以未嘗窺聖賢門戸故五帝三王孔子孟子傳記雖¶
<pb:KR3l0071_WYG_002-2a>¶
補綴事迹亦未盡善(案此下二條俱/據説郛本增入)¶
西漢末文章與文景武帝時小異然文物之盛也無如¶
武帝時將氣有盛衰耶抑由人主所好耶¶
美新不𩔖子雲文字畏死仕莽不敢去後人遂以此汙¶
之君子惡居下流¶
范蔚宗黄憲傳最佳憲初無事迹蔚宗直以語言模冩¶
叔度形容體段使後人見之此最妙處其他傳即馮衍¶
馬援勝蓋得二人文字照映便覺此傳不同以此知班¶
<pb:KR3l0071_WYG_002-2b>¶
固前書之不可及者亦得太史公司馬相如賈誼董仲¶
舒晁錯劉向諸人文字作底草爾¶
五代史於楊凝式不立傳載其歴梁唐晉漢周以疾致¶
仕又不明其本心凝式諫父渉言大人為唐宰相而以¶
傳國璽與人則其心可見又不仕五代而託心疾其人¶
賢其節髙可知矣余嘗謂自晦與草木共盡者五代不¶
為無人史不得其自者固可歎若凝式本末昭晰史復¶
不書執筆者何其與善之狹也¶
<pb:KR3l0071_WYG_002-3a>¶
陳師錫伯修作五代史序文詞平平初蘇子瞻以讓曾¶
子固曰歐陽門生中子固先進也子固答曰子瞻不作¶
吾何人哉二公相推未决陳奮筆為之¶
古人作詩斷句輒旁入他意最為警䇿如老杜云雞蟲¶
得失無了時注目寒江倚江閣是也黄魯直作水仙花¶
詩亦用此體云坐對真成花被惱出門一笑大江横至¶
陳無已云李杜齊名吾豈敢晩風無樹不鳴蟬則直不¶
𩔖矣¶
<pb:KR3l0071_WYG_002-3b>¶
章叔度憲云每下一俗間言語無一字無來處此陳無¶
已黄魯直作詩法也¶
阿房宫賦只是篇末説秦及六國處佳若丁頭粟粒等¶
語俳優不如¶
余嘗疑三器論非退之文章又疑下邳侯傳是後人擬¶
作退之傳毛頴以文滑稽耳正如伶人作戱初出一諢¶
語滿塲皆笑此語蓋再出耶毛頴傳贊賞不酬勞以老¶
見疏秦真少恩哉甚似太史公筆勢董晉行狀書迴紇¶
<pb:KR3l0071_WYG_002-4a>¶
李懐光二事似左氏文字通解非退之文字之乎者也¶
下皆未當其誣退之多矣¶
秦少游云退之元和聖徳詩與平淮西碑如出兩手余¶
以歲月攷之蓋相去十二年也然以平淮西碑方鄆州¶
谿堂詩則又如他人所作也¶
羅池廟碑古本以渉有新船為歩有新船春與猿吟兮¶
秋與鶴飛作秋鶴與飛歐陽永叔以歩有新船是而秋¶
鶴與飛為不然説者以是為歐韓文字之分蓋篤論也¶
<pb:KR3l0071_WYG_002-4b>¶
余嘗以三言評子厚文章曰其大體似紀渻子養鬭鷄¶
在中朝時方虚驕而恃氣永州以後猶聽影響栁州以¶
後望之似木鷄矣¶
栁子厚先友記廼用孔子七十弟子傳體若真符及雅¶
則以盤誥詩人之文為祖矣¶
東坡辨黄樓賦非代於子由此所謂欲蓋而彰之也卻¶
掃編徐州黄樓東坡所作而子由為之賦東坡自書¶
韓退之畫記東坡以為甲乙帳而秦少游乃效之作五¶
<pb:KR3l0071_WYG_002-5a>¶
百羅漢記人心之不同如此喻子才道王侍郎剛中語¶
云文字使人擊節賞歎不如使人肅然生敬(案此條據/説郛本増)¶
(入/)¶
張文潛見富鄭公神道碑至論趙濟處曰公文固奇欲¶
加一字可否遂改云及英宗神宗之世公老矣功在史¶
官徳在生民北敵西戎視公進退以為中國輕重而一¶
趙濟敢揺之一字固文字闗紐也¶
余頃見嘉祐一詔罷茶鹽法讀之數十過不能去手每¶
<pb:KR3l0071_WYG_002-5b>¶
歎息以為真主言既而觀歐陽文忠集乃歐筆也歐文¶
溫潤尤宜綸誥之詞其言有私藏盗販實繁有徒嚴刑¶
重誅情所不忍是於江湖外數千里設陷穽而陷吾民¶
也¶
東坡志林云嘗欲倣盤谷序作一文字竟不能成態度¶
如風雲變滅水波成文直因勢而然必欲執一時之迹¶
以明定體乃欲繫風捕影也¶
余嘗問王子世云蘇氏為縱横之學如何曰有之時案¶
<pb:KR3l0071_WYG_002-6a>¶
上有莊子廟記云只此記中謂莊子於孔氏陽擠而隂¶
助之此語亦縱横家流也¶
自古稱齊名甚多其實未必然如姚宋則宋之守正非¶
姚比也韓栁元白四人出處邪正不同人言劉白而劉¶
之詩文亦勝白公至如近代歐梅蘇黄而子瞻文章去¶
黄逺甚黄之詩律蘇亦不逮也¶
内外二制以潤色王言布告天下為職一字重輕皆繫¶
國體喜則升之九天怒則擠之九地此為何理要須褒¶
<pb:KR3l0071_WYG_002-6b>¶
貶之間示有懲戒如駱賔王詆武后讀之但笑至一抔¶
之土未乾六尺之孤安在處乃曰宰相安得失此人武¶
氏猶知此况天下有識之士乎¶
江淮春夏之交多雨其俗謂之梅雨也蓋夏至前後各¶
半月或疑西北不然余謂東南澤國春夏天地氣交水¶
氣上騰遂多雨於理有之¶
或謂月受日之光至望則光滿非也日月内涵隂陽月¶
之隂有時而消長陽亦隨之故光有圓缺至望則月之¶
<pb:KR3l0071_WYG_002-7a>¶
光自滿適與日望非受日之光¶
沈存中云世多指脾為黄庭非也黄庭有名而無形冲¶
炁也虚而無方物者也又云腎有左右所以為坎離坎¶
離交而滋五蔵如乾坤之生六子余謂知脾非黄庭而¶
謂坎離為兩腎何異於紾兄之臂而曰姑徐徐也¶
承平時茶酒班殿侍繫四五重顔色褁肚先是京師以¶
竹盛五色線拽之為戱謂之變線又以殿侍所繫褁肚¶
似之故亦謂之變線今不復繫如許褁肚但有義𢃄數¶
<pb:KR3l0071_WYG_002-7b>¶
條耳(楊宜之侍郎云其前/母吕氏舅有為之者)¶
古人多用轉蓬竟不知何物外祖林公使遼見蓬花枝¶
葉相屬團欒在地遇風即轉問之云轉蓬也¶
